---
title: 'Doplnění informací o příspěvcích na rok 2024'
description: "Vážení členové Tělocvičné jednoty Sokol Nová Bělá, na základě dotazů doplňujeme informace o členských a oddílových příspěvcích."
image:
  src: https://picsum.photos/id/0/640/360
authors:
  - name: Karla Motyčková, Sokol Nová Bělá
    to: 
    avatar:
      src: https://i.pravatar.cc/128?u=0
date: 2024-01-15
badge:
  label: Příspěvky
---
## Doplnění informací o příspěvcích na rok 2024

Vážení členové Tělocvičné jednoty Sokol Nová Bělá,

na základě dotazů doplňujeme informace o členských a oddílových příspěvcích.

## Členské příspěvky

- Členské příspěvky mají v sobě zahrnutu **sletovou známku v hodnotě 100 Kč**. Tato částka se celá odvádí České obci sokolské.
- Dále z členských příspěvků jednoty odvádějí **40% částky České obci sokolské**.
- **Zbytek částky zůstává jednotám**, stejně tak i oddílové příspěvky.

Roční poplatek umožňuje účastnit se libovolného počtu cvičebních hodin. Přes skokové zvýšení jde pořád ještě o nízkou částku ve srovnání se cvičením u jiných organizací.

## Důležité informace

- V loňském roce jsme z důvodu nízkých příspěvků přišli o dotace z Magistrátu, které byly podmíněny minimální výší 500 Kč pro děti a mládež.

**Vybrané prostředky a dotace jsou používány na:**
- Nájem tělocvičny, platbu za energie a vodu
- Náklady na organizaci obou zálesáckých závodů a odměny pro vítěze
- Rozloučení s létem a Posletového odpoledne a další aktivity
- Údržbu celého areálu hřiště
- Plat uklízečky tělocvičny a správce hřiště

Cvičitelé, trenéři a členové výboru vykonávají svou činnost zdarma, stejně tak dobrovolníci.

**Příspěvky na rok 2024:**
- **Děti (3 – 18 let vč.) a senioři (od 65 let vč.):** 500 Kč (členský příspěvek 300 Kč, oddílový příspěvek 200 Kč)
- **Dospělí (19 – 64 let):** 800 Kč (členský příspěvek 600 Kč, oddílový příspěvek 200 Kč)

Na sportovní aktivity je možno čerpat příspěvek od zdravotní pojišťovny. O potvrzení platby můžete požádat e-mailem na adrese nova_bela@sokol.eu.

---

výbor Tělocvičné jednoty Sokol Nová Bělá
